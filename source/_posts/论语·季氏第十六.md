---
title: 论语·季氏第十六
date: 2019-01-10 16:08:10
categories: 综合
tags: [essay, 论语]
comments: false
---

季氏将伐颛臾，冉有，季路见于孔子曰：“季式将有事于颛臾”。
孔子曰：“求！无乃尔是过与？夫颛臾，昔者先王以为东蒙主，且在城邦之中矣，是社稷之臣也。何以伐为？”。
冉有曰：“夫子欲之，吾二臣皆不欲也”。
孔子曰：“求！周任有言曰：‘陈力就列，不能者止。’危而不持，颠而不扶，则将焉用彼相矣？且尔言过矣，虎兕(sì)出于柙(xiá)，龟玉毁于椟(dú)中，是谁之过与？”
冉有曰：“今夫颛臾，固而近于费。今不取，后世必为子孙忧”。
孔子曰：“求！君子疾夫舍曰欲之而必为之辞。丘也闻有国有家者，不患寡而患不均，不患贫而患不安。盖均无贫，和无寡，安无倾。夫如是，故远人不服，则修文德以来之。既来之，则安之。今由与求也，相夫子，远人不服而不能来也，邦分崩离析而不能守也；而谋动干戈于邦内。吾恐季孙之忧，不在颛臾，而在萧墙之内也。”